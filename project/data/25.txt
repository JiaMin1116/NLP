Secara umum, dalam agama kita disarankan untuk cari pasangan sekufu. Adakah hanya pasangan? Atau keluarga juga perlu sekufu? Tapi iman kan tidak diwarisi.
Kisah aku ringkas, umur 30 an, dalam fasa pertunangan. Secara fisik berwatakan perempuan biasa tapi masih faham kewajipan agama.
Tunang aku, kenal masa zaman belajar, masing-masing terlibat dengan aktiviti sukarelawan.
Tidak merokok, seperti lelaki bertanggungjawab, perwatakan lelaki biasa, tidak sosial dengan perempuan, habis belajar terus kerja kumpul duit. Cukup ciri suami yang aku inginkan.
Sebelum fasa bertunang, aku ada kenal-kenal biasa keluarga tunang aku, sebab jumpa masa konvo. Kalau nampak pon melalui media sosial.
Yang aku nampak ibu tunang seorang freehair, pakaian kadang mencolok mata.
Secara luaran aku tak kisah, sebab bagi aku tunang aku ada ciri-ciri lelaki yang bertanggungjawab sudah memadai. Anak yang baik dengan ibu dia juga.
Pendekkan cerita, masing-masing bawa diri, kerja, sibuk urusan masing-masing. Kami berjumpa semula setahun belakangan ini. Terus ambil keputusan tunang.
Sepanjang tempoh bertunang, kata orang kita selidik lelaki tu macam mana. Setakat ni aku takda apa-apa isu dengan tunang aku. Masih sama macam kenal zaman belajar dulu.
Dari segi persediaan kearah perkahwinan aku kira takda masalah. Sebab tunang aku pon nampak serious dari segi kewangan. Yalah, umur pon masing-masing masuk 3 series.
Isu sekufu disini dari sudut agama dan keluarga. Bulan lepas, keluarga tunang ada buat family day di melaka.
Untuk cukupkan korum, aku diajak untuk join sekali sebagai tanda kenalan dengan keluarga besar katanya. Maka aku pon setuju bawa adik aku sekali.
Ketika di Melaka, kami duduk sebuah villa dan buat group whatsapp untuk mudahkan komunikasi dan aktiviti. Ada beberapa insiden yang aku rasa tak selesa dan terkilan dengan sikap ibu.
1. Ada satu masa aku lepak dalam bilik ibu yang ada sepupu dan ibu tunang.
Disebabkan semua dalam bilik tu perempuan, aku memang tak pakai tudung. Untuk sembang mesra waktu malam. Secara tiba2, abang tunang aku masuk nak salam ibu.
Memang kebiasaan adik beradik tunang aku akan salam ibu sebelum keluar rumah walaupun hanya pergi kedai.
Ibarat aku terkedu, terkaku, abang dia dah ada dalam bilik salam ibu dan berlalu pergi.
Sepatutnya dalam keadaan macam tu, ibu bagi hint ada orang, sekurangnya boleh sauk tudung atau selubung selimut atau lari kejap ke tandas.
Sepupu tunang memang jenis tak pakai tudung kalau dalam rumah even ada bukan muhrim. Jadi no issue la kot untuk ibu.
Walhal keluarga aku, kalau balik kampung, masing-masing pakai tudung kalau ada lelaki bukan muhrim dalam rumah.
2. Sepanjang di Melaka, group whatsapp sangat meriah. Pernah satu masa, salah seorang sepupu send satu sticker. Tiba-tiba ibu sepupu reply yang fizikal rambut sticker tu macam aku.
Nasib baik tunang aku terus potong chat, discuss benda lain. Aku rasa tak perlu pon untuk cakap fizikal seseorang apatah lagi benda tu bahagian aurat. Ini bukan issue body shaming.
3. Aku ni bukan jenis suka bergambar. Kadang tutup aurat pon tak sempurna, jadi takdalah nak post gambar. Kalau post pon aku akan betul-betul tengok dan tutup mana yang terbuka even lengan terselak.
Ada satu masa, aku berenang dekat pool kebetulan masa tu takda orang lelaki dekat rumah. Masa tu memang perempuan ja yang mandi.
Masa dorang selfie-selfie, tiba-tiba ada gambar aku n adik aku terselit freehair. Lepastu share dalam group family.
Aku minta tunang aku untuk inform dorang delete gambar yang ada aku. Lepas insiden tu, terus masing-masing jadi tak mesra.
Cukup 3 insiden aku cerita.
Bab sembahyang aku kira satu kewajipan. Tapi jangan buat perkara sama ada kerja diskusi dan sebagainya, drag masa orang solat. Aku tidak kisah pon dengan orang freehair.
Sebab dulu aku ada housemate yang freehair, tapi masih solat, sekurangnya dia menjaga privasi kewajipan agama (tidak post gambar yang ada aku, tidak menyamakan fizikal orang-orang tertentu seperti aku, hormat cara makan halal).
Sepanjang 10 tahun aku dengan tunang kenal, dia pon tak pernah aku nak bagi gambar freehair. Nak dating pon jarang-jarang.
Kadang aku terfikir, aku sekufu dengan tunang. Dari segi pendidikan, pekerjaan, kewangan dan agama. Tapi macam mana dengan keluarga?
Aku banyak sangat baca komen atau senario yang lebih kurang. Bab agama untuk buat kewajipan tu memang atas hak masing-masing.
Tapi bila melibatkan orang lain, aku rasa kene hati-hati. Aku yang tak berlapang dada hal macam ni atau macam mana?
Bagi orang lain mungkin nampak isu remeh, tapi bagi aku bab kefahaman agama ni kalau tak nak buat, sekurangnya kita hormati orang yang laksanakannya. Kadang aku terfikir, mungkin ini ujian pertunanangan.
Ada yang pengalaman macam ni? Macam mana anda tangani ya?
Takkan isu-isu sebegini aku nak putus dengan tunang.
Tapi kadang terfikir, macam mana nak teruskan perkahwinan nanti. Macam mana dengan surrounding anak-anak aku nanti kalau duduk dengan keluarga sebelah tunang?
