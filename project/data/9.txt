Saya dah berkahwin selama 4 tahun, ada sorang anak perempuan. Sejak dari mula kahwin sampai sekarang saya tinggal dengan mertua di rumah mertua.
Mula-mula tak puas hati jugak sebab rumah tu kecik, dan adik ipar pun tinggal disitu jugak dengan suami & anak-anak dia.
Bayangkan dalam rumah kecik tu ada 3 pasangan kelamin dan 2 kanak-kanak.
Tapi lama-lama saya pujuk diri sendiri cakap mertua dah tua, dah tak larat. Adik ipar pun tak lama lepas tu pindah keluar. Jadi alhamdulillah, selamat aurat dan selesa lah sikit tinggal disitu.
Satu perangai suami yang saya tak suka sangat dari dulu sampai sekarang adalah dia cukup berkira dengan mak ayah saya. Bukan berkira dari segi duit, tapi dari segi masa dan attention.
Rumah mak saya bukanlah jauh sangat dari rumah kami. Still within klang valley jugak. Dalam 40 minit perjalanan kalau jalan tak jam.
Tapi sejak kahwin dia tak pernah tidur rumah mak ayah saya. Kalau datang ziarah pun hari-hari penting macam raya, bukak puasa dan birthday. Selain dari tu, dia tak kuasa.
Yang bab tidur rumah parents tu saya try memahami dia (bilik air kat luar bilik dan rumah mak ada kucing, dia tak selesa. Ok fine) jadi saya dah tak terasa bab ni.
Tapi masalah saya bila dia tak bagi saya tidur rumah mak ayah sendiri bila dia outstation.
Suami baru naik pangkat dan dia semakin rancak outstation. Tahun ni je dah 3-4 kali dia pergi outstation yang 3-4 hari lama.
Sebelum ni bila dia outstation sekali pun saya tak pernah sebut nak balik tidur rumah mak ayah saya, sebab saya tau dia tak suka.
Saya tak tau kenapa dia tak suka saya tidur sana bila dia takde, saya cuba untuk faham dia tapi belum dapat. Tapi sebelum2 ni memang banyak kali dah gaduh pasal ni. jadi saya tau dia tak suka, so saya stop.
Tapi memandangkan saya dah lama tak tidur sana and dia akan pergi outstation lagi nanti, saya cuba nasib saya and tanya dia boleh tak nak tidur rumah mak ayah. Dimarahnya saya, cakap macam-macam.
Alasan dia adalah mak ayah dia sapa nak jaga. Saya dah siap tanya adik ipar saya awal-awal boleh tak kalau mak ayah nak duduk rumah dia dalam sehari, dua time suami pergi outstation.
Adik ipar cakap boleh and mak mertua faham saya nak balik rumah mak ayah saya kejap. Sebabnya, mak mertua pun sama. Sikit-sikit tanya adik ipar bila nak datang tidur situ, bila nak hantar cucu-cucu tidur situ.
Tapi suami saya tak faham. Apa dia ingat saya ni robot ke yang tak ada hati dan perasaan? Mak ayah dia saya kena jaga, abes mak ayah saya macam mana? Tolak tepi? Campak tepi jalan?
Saya tahu mak ayah saya masih muda, dorg masih sihat. tapi bukanlah sihat sangat. Ayah ada sakit jantung dan darah tinggi. Mak memang dari muda dok makan ubat thyroid.
Mak dan ayah mertua lebih tua, dah 70++. tapi ayah mertua sihat je berjalan sana sini walaupun dah kena strok sikit haritu (and dia tak kisah nak makan ubat, pergi checkup follow-up jadi saya assume dia sihat je).
Cuma mak mertua ada kencing manis, mata dah tak nampak dan telinga kurang dengar. Cuma larat je lagi nak berjalan,nak membebel, makan ikut suka tekak, tengok tv dari pagi smpai tengah malamâ€¦
Dan saya bukannya mintak nak tidur rumah mak ayah tu selama dia pergi outstation tu. Paling-paling pun satu malam je saya mintak. Tu pun berdosa ke?
Salah ke saya sebagai seorang isteri, mintak nak balik tidur rumah mak ayah saya once in a very long time and time suami tak ada?
Di mana ihsan seorang suami, rasa kasih seorang suami terhadap isteri, terhadap mak ayah mertua dalam situasi ni. Ke tak peduli? yang penting aku happy dan mak ayah aku safe and sound? Aku betul-betul frustâ€¦..