Assalamualaikum. Hai semua readers. Aku serba salah nak tulis sini sebenarnya. Tapi aku kena luah jugak untuk cari solusi. Harap sahabat2 sekalian sudi la share pendapat dengan aku apa patut aku buat.
Di telan mati emak, di luah mati bapak. Macam tu la kot keadaan aku sekarang. Ceritanya macam ni. Aku anak sulong. Umur dah lebih 30an. Bekerja sektor kerajaan & dah tetap. Berkahwin & ada 2 orang anak.
Aku sendiri dah ada kereta kecik & ada rumah sendiri yang aku tak duduk dan tak jugak dapat sewakan untuk dijadikan aset. Hal rumah ni satgi aku ceritakan.
Sekarang aku nak cerita pasal aku sebagai seorang penjamin untuk adik aku (Fara) beli kereta. Fara ni dulu dia bantu mak aku kerja di kedai makan. Kedai makan tu kedai mak aku la. So bila dah masyuk sikit, mak dengan Fara pakat nak beli kereta.
Kereta ni mahal ye bagi aku. Even aku dh ada kerja tetap & sebenarnya aku boleh jugak beli kereta ni tapi aku tak beli. Aku cari yang lagi murah. Kereta yang dorang beli ni jugak mak aku pernah suruh aku beli. Tapi aku takmau sebab mahal.
Aku taktau la pakatan mak dengan Fara ni macam mana. Sama ada mak pujuk Fara beli kereta pilihan dia atau memang dorang sepakat nak kereta tu. Long short story, sekarang mak aku dah tak bukak kedai makan dan hanya ambil tempahan makanan dari rumah.
Kereta tu pulak asyik tertunggak je bayaran bulanannya. Fara ni pulak dah berkahwin, so kereta tu mak ayah aku yang guna. Jadi, hal kereta memang dia serah sepenuhnya la kat mak & ayah aku.
Masalahnya ialah bank selalu call aku sebab aku penjamin. Tiap2 bulan call. Harini bank wasap mintak aku bayar. Aku bukan tak mampu tapi, memang lebihan duit aku tiap bulan tak cukup pun untuk tolong bayar kereta tu. Untuk simpanan pun aku dah siap tolak dari gaji.
Kalau simpan sendiri2 gamaknya tak tersimpan la bulan2. Bantu husband lagi yang mana dia tak cukup untuk tampung perbelanjaan rumah dan anak2. Sekarang kan semua kos tinggi. Laki bini kerja pun ngam2 je tak lebih sangat, kurang pun tak Alhamdulillah.
Mak aku pulak ada ambik insuran. Sebulan seribu lebih weiii bayar ke agen tu. So sekarang struggle la cari duit nak bayar hutang2 insuran, kereta, bil2 api air kt rumah tu.
Ni pun lagi satu hangin jugak aku dengan agen insurans tu. Gamak eh hang promote kat orang tua2. Bukannya sikit nak kena bayar. Seribu lebih kot sebulan. Mak aku pun satu main percaya ja janji manis agen tu. Kot la nak tanya pendapat anak2 dulu.
Lepastu sekarang dah umur 50 lebih pun kena jugak paksa cari duit lagi untuk bayar semua benda tu sampai sakit demam semua.
Ayah aku dah umur 60 tahun. Haih. Bukan anak2 tak bantu, tapi kalau anak2 bagi duit bulan2 pun masih tak mampu nak cover hutang mak ayah tu.
Okay masalah kedua. Pasal rumah yang aku cerita tadi. Rumah atas nama aku sendiri tapi tak boleh jadi aset yang menguntungkan. Sebab apa? Sebab aku beli rumah ayah aku sendiri. Kenapa aku beli?
Ayah dan mak aku kata nak guna duit tu untuk buat rumah di kampung. Aku pun konon terima la sebab mikirkan mungkin dengan cara ni aku boleh balas jasa mak ayah aku. Sebab tu aku setuju nak buat loan beli rumah ayah aku tu.
Tapi Jadi ke rumah kat kampung tu? Rumah tak nampak bayang, duit pun lebohhhh. Tapi hutang bulanan dengan bank Still aku kena bayar hokayyyy. Sebulan dekat 600 aku bayar untuk rumah tu.
Kenapa tak sewakan rumah tu? Aku sewa tapi pada adik aku sendiri namanya Mohd. Huhuhu ni sedihhhh. Sebab Mohd ni culassss sangat bayar sewa. Huaaaa. Padahal aku sewakan tak sampai separuh dari yang aku kena bayar. 250 je kot sebulan.
Mak aku tak bagi aku sewa kt orang luar sebab ada barang2 yang dia sayang dalam rumah tu. Buat jadi homestay apatah lagi. Mohd ni jenis tak boleh kerja dengan orang. Ada je hal yang dia buat sampai di berhentikan. Dia dah kahwin & ada sorang anak.
Dia ada kereta tapi tu kereta ayah aku yang lama. Kereta tu dia guna free je sebab ayah aku dah habis bayar. Moto pun ada tapi moto atas nama mak aku. Sama jugak guna free.
Mak aku kena cari duit bayar. Untungkan hidup Mohd ni. Semua free. Kerja dia sekarang tolong mak mertua dia berniaga & ada la buat jual2 sikit dengan bini dia.
Eh lupa bagitau, sekarang mak ayah aku stay rumah adik aku (Sya). Sya ni laki dia ada beli rumah banyak. Orang banyak duit. Ada bisnes sendiri. So dia ajak mak aku duduk rumah yang laki dia beli tu.
Sebab tu la mak ayah aku tak bersungguh nak buat rumah kat kampung. Dah ada rumah lain katakan. Besar pulak tu. Tu yang duit nak buat rumah kampung pun lebohhh. Guna sampai habis.
Serius aku rasa macam dikambing hitamkan. Terutama pasal rumah tu. Sedih weiii. Rumah kampung tak nampak bayang tapi hutang dengan bank aku yang kena tanggung. Padahal aku takda niat lansung nak beli rumah buat aset. Aku memang taknak kumpul hutang.
Biarlah hutang kereta je aku ada. Tu pun sebab nak guna kereta pergi kerja. Husband aku pun dah downgrade kereta dia ambik yang lagi murah sebab nak kurangkan komitmen kitorang.
Gitu lahh ceritanya. Harap korang faham cerita yang tak tersusun ni huhu. So sekarang ni apa perlu aku buat? Huaaa.
First, aku risau nama aku kena blacklist sebab loan kereta mak & adik aku Fara tertunggak berbulan.
Second pasal rumah tu. Macam mana eh nak lepaskan diri dari hutang rumah tu. Aku pun dah jadi segan dah nk mintak bulan2 sewa dari Mohd tu.
Hmm. Patut dia la kan segan duduk rumah free tak bayar sewa. Ni terbalik pulak. Tolong aku plisss. Thanks korang.